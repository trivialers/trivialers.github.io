SCOPO DEL GIOCO
Il giocatore deve aver raggiunto le 6
caselle finali di ciascuna categoria ed aver risposto
correttamente ad una domanda nella categoria relativa. Le 6
caselle finali di categoria sono poste al termine di ciascun raggio
della pista di gioco, contrassegnate da un triangolo colorato.

COME SI GIOCA
Premere il pulsante centrale giallo, inserire il numero dei giocatori e
digitare i loro nicknames.
Il primo giocatore inizia la partita lanciando il dado e muove il proprio
segnaposto a partire dall’esagono centrale in qualsiasi direzione
per tante caselle quanti sono i punti ottenuti con il lancio del
dado. Altrettanto faranno tutti gli altri giocatori, uno dopo
l’altro.
Se il numero ottenuto è 6, il giocatore ferma il proprio
segnaposto su una delle 6 caselle finali di categoria. Se il
numero è da 1 a 5, il segnaposto viene fermato su una delle
caselle di categoria lungo uno dei raggi, sulla prima se il
numero è 1, sulla seconda se è 2, ecc.
Si presume che il giocatore scelga di iniziare la partita lungo
il raggio che lo porta verso la casella finale di una categoria
in cui si sente ferrato.
Ogni volta che il giocatore pone il proprio segnaposto su una
casella, sia essa una casella finale di categoria o una semplice
casella, egli dovrà rispondere ad una domanda della categoria
segnata nella casella.
Le categorie sono contrassegnate da colori (e da iniziali):

Blu.......................... Geografia (G)
Rosa.........................Spettacolo (S)
Giallo..........................Storia (St)
Marrone.............Arte & Letteratura (AL)
Verde.................Natura & Scienza (NS)
Arancione................Hobby & Sport (HS)
Beige

Una carta appare sullo schermo e premendo "rivela", apparirà
una domanda alla quale si hanno 8s per rispoondere.
Se il giocatore risponde correttamente ha diritto ad un altro
lancio di dado e relativa ulteriore domanda, e così via sino a
che non sbagli la risposta cedendo il turno al giocatore successivo.
Ad ogni lancio di dado, il giocatore può cambiare direzione,
ma non può tornare sui propri passi nel corso dello stesso
lancio. Se riterrà di dover tornare indietro dovrà attendere il
prossimo turno di lancio. Il giocatore deve muovere il proprio
segnaposto esattamente di tante caselle quanti sono i numeri
ottenuti con il dado.

COME PROSEGUE IL GIOCO

Il gioco continua rimettendo ciascuna scheda estratta nella sua
scatola dietro l’ultima scheda.
Quando il giocatore riesce a raggiungere una casella finale di
categoria e a rispondere correttamente, prende un cuneo
segnapunti del colore relativo alla categoria stessa e lo inserisce
nel proprio segnaposto.
Se il giocatore non sa rispondere esattamente alla domanda
quando giunge alla casella finale di categoria lascia il proprio
segnapunti nella casella sino al turno successivo, e da lì

--------------------------------------------------------------------

riprende il gioco senza avere ottenuto il cuneo segnapunti.
Dovrà quindi riuscire a tornare altre volte nella casella finale
sino a quando sarà in grado di rispondere correttamente alla
domanda della categoria relativa ed ottenere il cuneo
segnapunti.
Il giocatore che termina con il segnaposto in una delle 12
caselle dove sono raffigurati i dadi ha diritto ad un altro lancio
senza dover rispondere ad una domanda.
Quando un giocatore termina nell’esagono centrale prima che
abbia potuto ottenere i 6 cunei segnapunti corrispondenti alle
6 categorie, l’esagono centrale è considerato una casella-jolly
ed il giocatore può scegliere di rispondere ad una domanda
di una categoria di suo gradimento per proseguire il gioco.
Più segnaposti possono trovarsi nella stessa casella.

COME SI VINCE

Quando un giocatore ha raccolto i 6 cunei rispondendo
correttamente alla domanda finale di ciascuna categoria, egli
può iniziare a muovere il proprio segnaposto verso l’esagono
centrale per tentare di vincere la partita.
Quando il giocatore in possesso dei 6 cunei riesce ad arrivare
sull’esagono centrale, gli altri giocatori si consultano per
scegliere la categoria della domanda finale. La domanda finale
viene présa dalla prima scheda di una delle due scatole.
Se il giocatore risponde correttamente a quest’ultima domanda
vince la partita. Altrimenti rimane con il segnaposto
nell’esagono centrale, attende il turno successivo allontanandosi
dall’esagono per tante caselle quanti punti ha realizzato con
il lancio del dado e tenta di rientrare nell’esagono con i lanci
successivi. Ogni risposta esatta dà diritto ad un lancio di dado:
questa regola rende teoricamente possibile una vittoria del
giocatore che inizia il gioco. In questo caso, tutti gli altri
giocatori hanno diritto ad un simile tentativo e se esso risulta
positivo la partita viene chiusa in parità.

NOTE DI STRATEGIA

Tutte le categorie sono rappresentate nelle caselle che formano
i raggi che si dipartono dall’esagono centrale. Esse sono dislocate
in modo che anche il giocatore che al primo lancio non faccia 6
(e non possa quindi andare direttamente nella casella finale di una
categoria di sua scelta) possa tuttavia scegliere la categoria della
sua prima domanda. Poniamo infatti che il giocatore faccia 4 e
che la categoria preferita sia Storia, il giocatore può scegliere di
muovere il suo segnaposto lungo il raggio che al quarto posto ha
la casella gialla della Storia.
Questa disposizione delle caselle nei raggi significa anche che il
giocatore che si vede costretto a scavalcare per eccesso di punti
l’esagono centrale a cui puntava per ottenere la domanda finale
ha cinque caselle di 5 categorie diverse sulle quali fermarsi per
ottenere la domanda successiva.
Nelle istruzioni non si fa cenno ad un limite di tempo prefissato
entro il quale ogni giocatore deve dare la risposta. Sono gli stessi
giocatori che prima di iniziare una partita decidono quale debba
essere il limite di tempo ragionevole.
Similmente, sono i giocatori che decidono cosa si deve intendere
per una risposta corretta: se, ad esempio, basta il cognome di un
personaggio o sia invece tassativo dire anche il nome, se basta
l’anno di una data, o se serva anche il giorno ed il mese, e così via.
Trivial Pursuit si presta ad essere giocato a squadre: sino a 6
squadre di 6 giocatori ciascuna, per un totale di 36 giocatori, in
modo che ogni squadra possa avere un esperto in ogni categoria.
In questo caso dovrà precedentemente essere deciso se siano
permesse consultazioni tra membri della stessa squadra prima della
risposta.
Quando si gioca in meno di quattro, sarà più pratico eliminare
una delle due scatole di schede.
Non è necessario mescolare le schede, ma se si decide di farlo,
bisogna fare attenzione a che esse rimangano tutte nel senso giusto
e ben allineate.
E’ importante tenere le schede in buon ordine. Una volta data
la risposta, la scheda deve essere reinserita all’ultimo posto nella
scatola dalla quale era stata estratta.
Tenendo le schede sempre nella stessa posizione sarà facile vedere
qual’è la parte frontale della scatola quando si inizia una nuova
partita e si eviterà quindi di riestrarre le stesse schede usate nella
partita precedente.
